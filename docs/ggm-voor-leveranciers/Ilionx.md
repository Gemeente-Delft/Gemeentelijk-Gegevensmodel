# GGM toegepast: Ilionx, samen bouwen aan een datagedreven toekomst

**Gemeentelijk Gegevensmodel (GGM)** 

Het Gemeentelijk Gegevensmodel (GGM) helpt gemeenten om data uit verschillende bronnen — met elk hun eigen taal en structuur — te vertalen naar één samenhangend model. Dit maakt het mogelijk om over afdelingen en systemen heen betrouwbare rapportages en analyses te maken. Binnen het ilionx Dataplatform (iDP) is het GGM grotendeels al ingebouwd, waardoor gemeenten direct beschikken over een krachtige, gestandaardiseerde basis voor datagedreven werken. We hebben hier ruime ervaring mee, bijvoorbeeld bij de [Gemeente Kerkrade](https://www.ilionx.com/referenten/gemeente-kerkrade/), waar het GGM een belangrijke rol speelt in het beter benutten van data voor beleid en uitvoering. 

*Auteur: Soren Versleijen* 

**Hoe gemeenten grip krijgen op hun data** Veel gemeenten worstelen met versnipperde data. Informatie zit opgesloten in losse systemen, beleidsdomeinen spreken elk hun eigen taal, en betrouwbare inzichten komen vaak te laat — als er al tijd is om data handmatig te verzamelen. Terwijl de druk toeneemt: van woningbouw tot jeugdzorg en van energietransitie tot veiligheid, goede sturing vraagt om actuele, samenhangende informatie. 

![Ilionx](media/illonx.jpg)

**De basis op orde: ilionx Dataplatform (iDP)** Om echt datagedreven te kunnen werken, is een stevig dataplatform nodig. Het [ilionx Dataplatform](https://www.youtube.com/watch?v=FgqXLx0vOGI) (iDP) helpt gemeenten om data snel, veilig en schaalbaar te ontsluiten. Het is direct inzetbaar in cloudomgevingen als Snowflake, Microsoft Fabric en Azure Synapse, en biedt een robuuste technische basis voor het verzamelen, beheren en analyseren van data. Maar techniek alleen is niet genoeg. Want wat als je data uit verschillende bronnen wel hebt, maar ze elkaars taal niet spreken?   

**Gedeelde taal: het Gemeentelijk Gegevensmodel (GGM)** Daar komt het Gemeentelijk Gegevensmodel (GGM) in beeld. Dit open source model is ontwikkeld vóór en dóór gemeenten, en helpt om data uit verschillende domeinen te vertalen naar één samenhangend geheel. Of het nu gaat om zorg, veiligheid of ruimtelijke ordening – het GGM zorgt voor eenduidige definities en logische verbindingen tussen datasets. Zo ontstaat een gedeelde taal tussen afdelingen, systemen en beleidsvelden. 

**GGM + iDP = versnelling** 

In het iDP is het GGM al grotendeels opgenomen als werkend datamodel. Daardoor kunnen gemeenten direct aan de slag met analyses, dashboards en rapportages – zonder vanaf nul te hoeven bouwen. Dit bespaart tijd, voorkomt dubbel werk en versnelt de weg naar datagedreven beleid. Een praktijkvoorbeeld is de Gemeente Kerkrade. Daar zijn iDP en GGM samen geïmplementeerd, te beginnen in het sociaal domein. Met als resultaat: snellere analyses, betrouwbaardere inzichten en beleidsadviseurs die beter kunnen sturen. Inmiddels begeleidt ilionx ook andere gemeenten in vergelijkbare trajecten, elk met hun eigen schaal, tempo en ambities.  

**Wat levert het op?** 

Door te werken met GGM en iDP krijgen gemeenten meer grip op hun data. Informatie wordt beter toegankelijk, beter vergelijkbaar en vooral: beter inzetbaar. Dat merk je in de praktijk: 

- Beleidsmakers beschikken sneller over relevante inzichten.
- Afdelingen werken met dezelfde definities en cijfers. 
- Analisten hoeven minder handmatig werk te doen. 
- IT en business spreken dezelfde taal.
- Investeringen zijn herbruikbaar en modulair op te schalen. 

In een tijd waarin gemeenten steeds meer moeten doen met beperkte middelen, is een betrouwbare informatiebasis geen luxe – maar noodzaak. Met iDP en GGM wordt datagedreven werken een stuk concreter én haalbaarder. Benieuwd wat dit voor jouw gemeente kan betekenen? Neem dan contact op met Michelle Feenstra (mfeenstra@ilionx.com), of bel via +31 6 126 752 97.