# Uitdagingen GGM

Het Gemeentelijk Gegevensmodel (GGM) biedt een structuur voor gemeentelijke data. Toch kan het voorkomen dat jouw casus of gegevens niet direct in het model passen. Wat doe je dan?

## Het probleem

Het GGM in continue in ontwikkeling. Niet alle beleidsdomeinen zijn al (volledig) opgenomen in het GGM en er worden regelmatig aanpassingen en verbeteringen doorgevoerd. Het kan dus heel goed zijn dat de bestaande GGM-structuur niet volledig aansluit op de gegevens die je wilt opnemen of analyseren. Dit kan leiden tot vragen zoals:

- Hoe ga ik om met ontbrekende entiteiten, attributen of relaties?
- Moet ik wachten tot het model wordt uitgebreid?
- Kan ik zelf een oplossing maken?

## Mogelijke aanpak

Er zijn drie manieren om hiermee om te gaan:

### 1. Wachten
Je kunt ervoor kiezen om te wachten tot het GGM officieel wordt uitgebreid.  

**Voordeel:** 

- Je blijft volledig conform het model, dus hoeft niets aan te passen / bij te schaven  
- Je kan gebruik maken van het werk van anderen. 

**Nadeel:** 

- Je kunt je casus voorlopig niet modelleren, hierdoor loop je vertraging op
- Je kan geen gebruik maken van de huidige voordelen van het GGM
- Je hebt geen inspraak in de doorontwikkeling van het GGM

**Alternatieve werkwijze:**

- Je past het GGM toe zoals het nu is, en beperkt je tot de beleidsonderdelen die wel passen / redelijk uitontwikkeld zijn. Hier kan je navraag over doen bij de expertgroep.

### 2. De grondige aanpak
Je kunt zelf een voorstel doen voor uitbreiding van het GGM:
- Beschrijf je casus en de ontbrekende elementen
- Dien een **proposal** in bij de GGM-expertgroep
- Na review en consultatie kan dit worden opgenomen in een volgende release

**Voordeel:** 

- Weinig kans op fouten
- Werk hoeft niet aangepast te worden of opnieuw gedaan te worden.  

**Nadeel:** 

- Het werkt erg vertragend om te wachten op de doorvoering van de aanvullingen/aanpassingen op het GGM.
- Minder mogelijkheden om mee te denken over en mee te werken aan het GGM

### 3. De pragmatische aanpak
Je kunt tijdelijk een eigen uitbreiding maken:

- Probeer zo dicht mogelijk bij het bestaande GGM te blijven
- Voeg attributen, entiteiten of relaties toe in je lokale model waar nodig
- Documenteer duidelijk dat dit een **uitbreiding buiten het GGM** betreft
- Deel je oplossing met de community zodat anderen er ook van kunnen leren
- Houd rekening mee dat je later nog bij moet schaven

**Voordeel:** 

- Je kunt direct verder en snel aan de slag
- Je kunt deel uitmaken van de verdere ontwikkelingen van het GGM  

**Nadeel:**

- Niet officieel onderdeel van het GGM en vraagt later aanpassing
- Langere implementatie doorlooptijd omdat nog niet alles voorhanden is

## Conclusie

- Het GGM is een levend model dat zich blijft ontwikkelen.  
- Past je casus niet? Kies bewust tussen wachten, een grondige uitbreiding, of een pragmatische tijdelijke oplossing.  
- Deel je ervaringen en voorstellen met de GGM-community.