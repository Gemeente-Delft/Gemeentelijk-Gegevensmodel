# GGM gebruiken

Steeds meer gemeenten tonen interesse in het Gemeentelijk Gegevensmodel (GGM). Daarbij merken we dat de informatiebehoefte sterk varieert, van oriënterende vragen tot concrete implementatievraagstukken. Soms heel algemeen, soms juist technisch en gedetailleerd. Bovendien verandert die behoefte in de tijd: wat je wilt weten vóór de start is anders dan wanneer je al met het GGM werkt.

Om die reden is hier een centrale plek waar je toegang hebt tot relevante informatie over het GGM. Je vindt hier praktische hulpmiddelen, voorbeelden en (technische)documentatie. De informatie is bewust opgedeeld in kleine, behapbare onderdelen, zodat je snel vindt wat je nodig hebt.

> *Wij doen ons uiterste best om de informatie juist en volledig weer te geven. Echter, gebruik maken hiervan is op eigen risico. Er wordt geen enkele aansprakelijkheid geaccepteerd voor fouten of problemen voortvloeiend uit het gebruik van deze informatie.*

## Voorbeelden van toepassingsgebieden
Toepassing van het GGM is vooral output gedreven. Een logisch model wat als een landkaart kan dienen en zorgt dat de output van data, dus in rapportages of dashboarding uniform is. Het gaat om het verbeteren van data gedreven werken. Denk bijvoorbeeld aan

**Armoede en schulden:** zonder gemeenschappelijke datataal blijven gegevens versnipperd en missen we integraal inzicht. Met GGM kunnen we patronen herkennen. Dit geldt ook voor bijvoorbeeld WMO en Participatiewet. 

**Ruimtelijke indeling:** door data over inwoners, voorzieningen en infrastructuur te koppelen, ontstaat een helder beeld van waar investeringen het meeste maatschappelijke waarde opleveren. 

**Wonen en leefbaarheid:** woningbouw, duurzaamheid en energietransitie vragen om samenhangende data. GGM maakt het mogelijk om beleid te baseren op betrouwbare en domeinoverstijgende informatie.

---

Onder het kopje _GGM in de praktijk_ kan je ook de toepassingen van gemeente [Delft](../ggm-voor-gemeenten/voorbeelden/GGM-Stap-voor-stap-bron-naar-dashboard.md), [Meierijstad](../ggm-voor-gemeenten/voorbeelden/IV3-op-portaal-DGW.md) en [Land van Cuijk](../ggm-voor-gemeenten/voorbeelden/GGM-Land-van-Cuijk.md) terugvinden.

## Praktische functionaliteiten
Voor het gebruik van het GGM zijn verschillende hulpmidellen opgezet. Onder [Snel van Start](../snel-van-start.md) vind je informatie over gebruik en installatie van het GGM. Voor ondersteuning bij het omzetten van het logische model naar een technisch model kan gebruik gemaakt worden van de [DDL-bestanden](../generatie.md) of de [GGM generator](https://ggm-generator.schemalab.app/).

Om het GGM daadwerkerlijk te kunnen implementeren kan je het [stappenplan](../ggm-voor-gemeenten/GGM-Stappenplan-Gemeenten.md) volgen. 

## Pleio-community versus GitHub

Informatie over het GGM is beschikbaar op twee plekken: **Pleio** en **GitHub**. Maar wat vind je nu waar?

**GitHub** bevat de technische en actuele kerninformatie:

  - De structuur van het GGM
  - De inhoud van het model
  - Downloads van het GGM
  - Documentatie

**Pleio** biedt aanvullende informatie:

  - Ervaringen van andere gemeenten
  - Mogelijkheid om vragen te stellen
  - Toepassingen van het GGM

> *Gebruik je een voorbeeld van Pleio? Houd er dan rekening mee dat dit gebaseerd kan zijn op een eerdere versie van het GGM. Zolang dat de boodschap niet in de weg zit, wordt dit niet aangepast.*


