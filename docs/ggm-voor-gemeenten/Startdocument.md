# GGM gebruiken

Steeds meer gemeenten tonen interesse in het Gemeentelijk Gegevensmodel (GGM). Daarbij merken we dat de informatiebehoefte sterk varieert, van oriënterende vragen tot concrete implementatievraagstukken. Soms heel algemeen, soms juist technisch en gedetailleerd. Bovendien verandert die behoefte in de tijd: wat je wilt weten vóór de start is anders dan wanneer je al met het GGM werkt.

Om die reden is deze website opgezet: een centrale plek waar je toegang hebt tot relevante informatie over het GGM. Je vindt hier praktische hulpmiddelen, voorbeelden en (technische)documentatie. De informatie is bewust opgedeeld in kleine, behapbare onderdelen, zodat je snel vindt wat je nodig hebt.

> *Wij doen ons uiterste best om de informatie juist en volledig weer te geven. Echter, gebruik maken hiervan is op eigen risico. Er wordt geen enkele aansprakelijkheid geaccepteerd voor fouten of problemen voortvloeiend uit het gebruik van deze informatie.*

## Samen maken we het beter

We nodigen je van harte uit om ook bij te dragen. Denk aan:

- Een korte video van je eerste download of installatie van Enterprise Architect
- Een stappenplan voor de tooling die je gebruikt
- Een voorbeeld van een probleem dat je hebt opgelost

Alles is welkom, zolang het collega-gemeenten helpt verder te komen. Voorzie je bijdrage van een naam en datum (bijvoorbeeld in een voetnoot of op de eerste/laatste pagina) en stuur hem naar ons toe. Wij zorgen ervoor dat hij een plek krijgt in de gids.


## Pleio-community versus GitHub

Informatie over het GGM is beschikbaar op twee plekken: **Pleio** en **GitHub**. Maar wat vind je nu waar?

**GitHub** bevat de technische en actuele kerninformatie:

  - De structuur van het GGM
  - De inhoud van het model
  - Downloads van het GGM
  - Documentatie

**Pleio** biedt aanvullende informatie:

  - Ervaringen van andere gemeenten
  - Mogelijkheid om vragen te stellen
  - Toepassingen van het GGM

> *Gebruik je een voorbeeld van Pleio? Houd er dan rekening mee dat dit gebaseerd kan zijn op een eerdere versie van het GGM. Zolang dat de boodschap niet in de weg zit, wordt dit niet aangepast.*
