1. *Wat te doen voordat ik een mapping ga maken?*

1. *Wat te doen als ik een mapping ga maken?*

Als je hebt gekozen voor het GGM moet er per bron een mapping komen van de data uit je bron naar de structuur van het GGM. Voor je al te enthousiast aan de slag gaat kan het slim zijn om eerst even te kijken naar de verschillende mogelijkheden.

# OF NIET

Twee van de voordelen van het GGM[^1] zijn:

1. Minder afhankelijkheid van leveranciers.[^2] Doordat meer gemeenten met het GGM gaan werken wordt het voor de leveranciers interessant om de data ook aan te gaan leveren conform het GGM (streepje voor op de concurrentie).

1. De mogelijkheid om werk te delen.

In het licht daarvan wil je mogelijk beginnen met de volgende stappen:

**Optie 1 – Vraag leverancier om een mapping**

Met name bij de aanschaf van nieuwe software heb je de mogelijkheid om richting een leverancier wensen en zelfs eisen te stellen. Er zijn al gemeenten die bij een marktconsultatie vragen naar de mogelijkheden om de data aan te leveren conform het GGM. Als vervolgens blijkt dat meerdere leveranciers die mogelijkheid hebben, dan kan dit in de aanbesteding als eis worden opgenomen. In andere gevallen kan dit in de aanbesteding als pré worden meegenomen.

Vanuit de GGM expertgroep hebben we ook contact gehad met diverse leveranciers die geïnteresseerd zijn om hun data te gaan aanleveren in de vorm van het GGM. Dus ook al heb je geen aanbesteding, mogelijk kan je bestaande leverancier de data (in de toekomst) ook aanleveren conform het GGM. En als ze nog niet zo ver zijn, dan helpt het toch om deze vraag te stellen. De leveranciers krijgen hiermee een beter beeld van de behoefte van onze gemeenten om te gaan werken met het GGM, waardoor dit bij hen mogelijk een hogere prioriteit krijgt op de agenda.

**Optie 2 – Kijk of collega-gemeenten een mapping hebben**

Op de Pleio pagina van het GGM vindt je een mapje ‘Mappings’. Hierin zit een bestand ‘wie, wat, status’. Hierin kan je opzoeken welke gemeente bezig is (geweest) met het maken van een mapping van welke applicatie. Tot slot is de status vermeld, bijvoorbeeld ‘afgerond’ of ‘in ontwikkeling’. Neem contact op met die gemeente om te vragen naar de beschikbare mappings.

**LET OP**

Elke gemeente doet uiteraard zijn best om de mapping zo goed mogelijk te doen. Maar wij gaan wel uit van het principe ‘**samen sta je sterker**’. Er worden geen garanties gegeven over de juistheid van de mappings. Maar bovenal worden gemeenten die van de mappings gebruik maken van harte uitgenodigd (en voel dit ook gerust als een verplichting) om aanvullingen of verbeteringen terug te koppelen aan de aanleverende gemeente.

# MAPPING ZELF MAKEN

Als er nog geen mapping voorhanden is dan kan je zelf aan de slag. Er zijn dan twee scenario’s.

**1 – Het onderwerp / domein is in het GGM opgenomen**

Op Pleio is in de map ‘mappings’ een bestand opgenomen dat heet ‘Mapping-Template’. We willen iedereen verzoeken om dit bestand te gebruiken om je eigen mapping in vast te leggen. Op deze manier kan je andere gemeenten ook weer vooruit helpen in de toekomst. Vele handen maken immers licht werk.

Ook nemen we informatie over mappings die je aan het maken bent of wil gaan maken, graag direct op in het ‘Wie-Wat-Status’ document op Pleio. Hierdoor kunnen andere gemeenten ook contact met je zoeken als ze met hetzelfde onderwerp aan de slag willen.

Bij vragen of opmerkingen over het GGM, verbeterpunten of aanvullingen, vragen we je ook om contact te zoeken met (een van de leden van) de GGM expertgroep. Samen komen we tot een optimaal GGM.

Mocht je nu denken ‘zo’n mapping maken is me nog iets te ingewikkeld’, voel je dan ook vrij om een oproep te doen op Pleio. Onder ‘vragen’ kan iedereen een vraag of opmerking plaatsen. Misschien kan je een andere gemeente vinden die met dezelfde applicatie aan de slag wil. Daarnaast weten andere gemeenten je mogelijk ook te vinden via het ‘Wie-Wat-Status’-document.

In het bestand ‘Hoe maak je een mapping’[^3] kan je meer gedetailleerde informatie vinden over hoe je tot een mapping kan komen.

**2 – Het onderwerp is niet in het GGM opgenomen**

In dit geval heb je alle vrijheid natuurlijk, wat wel erg weinig kaders schept. Maar wat belangrijk is om te onthouden, is dat het GGM **van en voor alle gemeenten** is. Het opstellen en vervolmaken van het GGM is een doorlopend proces. Waar we allemaal aan bij kunnen dragen.

Dus mocht je een onderwerp hebben dat nog niet in het GGM is opgenomen, en je hebt er over nagedacht hoe dit wel in het GGM zou kunnen passen, stuur het naar de GGM expertgroep. Dan kijken wij hoe het opgenomen kan worden.

\[^1\]: Zie voor alle voordelen van het GGM ook het document ‘Waarom het GGM?’ in de map ‘Vooraf’.

\[^2\]: Naast het in de tekst genoemde voordeel t.o.v. leveranciers speelt ook het volgende: Het GGM vormt een stabiele laag in je datawarehouse. Ook bij het wijzigen van applicatie blijft de GGM laag en alles wat daarna komt ongewijzigd. Hierdoor wordt het makkelijker om over te stappen.

\[^3\]: Mogelijk is dit bestand nog niet beschikbaar. Per juni 2024 staat wel op de planning om dit document toe te voegen.
