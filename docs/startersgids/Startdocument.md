Beste lezer,

Welkom op de pagina’s van de GGM startersgids. Wij hebben deze omgeving opgezet om jullie van dienst te zijn. Hopelijk biedt dit jullie dan ook handvaten en wordt er veel gebruik van gemaakt.

Zegt het voort tegen anderen. Hoe meer zielen hoe meer vreugd.

Vriendelijke groeten,

> Edo Ebing - Amersfoort
>
> Maarten Jan Kampen - Delft
>
> Natalie Pollock - Meierijstad

# WAAROM

Veel gemeenten zijn geïnteresseerd in het GGM en hebben in dat kader behoefte aan informatie. We merken echter dat hun informatiebehoefte erg wisselend is: van een verkennende vraag naar een uitvoerende vraag. Heel algemeen of juist heel specifiek. Heel technisch of juist helemaal niet. Daarnaast wijzigt de informatiebehoefte gedurende de tijd. Kort na de start, of zelfs voor de start, is de informatiebehoefte anders dan wanneer er al enige tijd mee wordt gewerkt.

Om deze informatie laagdrempelig en 24/7 beschikbaar te maken hebben we dit portaal opgezet.[^1] Je vindt hierop verschillende informatieproducten, zoals linkjes, powerpoints en filmpjes. Het idee is om de informatie in kleine brokjes beschikbaar te stellen zodat deze informatie relatief specifiek bekeken en teruggevonden kan worden. Zodat die aansluit bij de informatiebehoefte van het moment. Dit portaal is een ‘levende’ bibliotheek: het plan is om de informatie aan te vullen naar aanleiding van de vragen die we ontvangen vanuit verschillende hoeken.

**Daarnaast willen we ook graag bijdragen opnemen van anderen.** Dat kan heel simpel een kort filmpje zijn van je eerste download van het GGM of de installatie van Enterprise architect. Of juist heel specifiek of geavanceerd, denk aan een voorbeeld van een specifiek probleem dat je bent tegengekomen en hoe je dat hebt opgelost. Dus, heb jij een bijdrage waarmee je collega-gemeenten op weg kan helpen? Voorzie die van een naam en datum (mogelijk in voetnoot of op eerste/laatste pagina) en stuur hem naar ons toe. Dan zorgen wij ervoor dat deze op het portaal wordt opgenomen.

Hieronder is een overzicht opgenomen waarin <u>grofweg</u> is opgenomen welke informatie we in de startersgids op willen nemen (zwart) en op hebben genomen (groen). Mocht je zelf een bijdrage hebben, of juist een informatie wens, neem dan vooral contact met ons op!

# WAT

De informatie is opgesplitst in de volgende vijf onderdelen:

1. Voordat je daadwerkelijk van start gaat

1. De start

1. Eerste gebruik (o.a. rapporten op basis van het GGM)

1. Hoe daarna verder

1. Voorbeelden

<table>
<colgroup>
<col />
<col />
<col />
</colgroup>
<thead>
<tr>
<th>ONDERDEEL</th>
<th>WAT</th>
<th>TOELICHTING</th>
</tr>
</thead>
<tbody>
<tr>
<td>Vooraf</td>
<td>Hoe zit het GGM in elkaar</td>
<td>verwijzing naar GitHub</td>
</tr>
<tr>
<td></td>
<td>IV3</td>
<td></td>
</tr>
<tr>
<td></td>
<td>IV3 – portaal DGW</td>
<td>In het verlengde van GGM / IV3 hebben we ons portaal dgw ook zo ingericht.</td>
</tr>
<tr>
<td></td>
<td>Waarom het GGM</td>
<td></td>
</tr>
<tr>
<td></td>
<td>Architectuur van het DHW met een GGM laag</td>
<td>Waar plaats je het GGM in je DWH?</td>
</tr>
<tr>
<td>De start</td>
<td>Hoe download je het GGM?</td>
<td></td>
</tr>
<tr>
<td></td>
<td>Welke software gebruik je?</td>
<td>Een stappenplan</td>
</tr>
<tr>
<td></td>
<td>Waar start je mee?</td>
<td></td>
</tr>
<tr>
<td></td>
<td>Hoe maak je een mapping?</td>
<td><p>Hoe kom je van een entiteit in een bron naar een entiteit in het GGM?</p>
<p>Hoe map je de tabellen/velden uit je bronapplicatie naar velden in het fysieke model?</p></td>
</tr>
<tr>
<td></td>
<td>Wat doe je met blue dolphin / enterprise architect?</td>
<td>Hoe vertaal je de logische objecten uit Enterprise Architect naar een technisch ERD?</td>
</tr>
<tr>
<td></td>
<td>Hoe zit het met Oracle of SQL?</td>
<td></td>
</tr>
<tr>
<td>Eerste gebruik</td>
<td>Welke stappen zet je?</td>
<td></td>
</tr>
<tr>
<td></td>
<td>Hoe maak je een stermodel?</td>
<td>Hoe vertaal je de tabellen/velden uit het GGM naar een stermodel?</td>
</tr>
<tr>
<td></td>
<td>Wat wil je rapporteren?</td>
<td></td>
</tr>
<tr>
<td></td>
<td>Integratie</td>
<td>Bv. verschillende bronnen van persoonsgegevens.</td>
</tr>
<tr>
<td></td>
<td>Cognos/PowerBI</td>
<td>Hoe ziet dat eruit als een Cognos-Gegevensmodule of een PowerBI-dataset?</td>
</tr>
<tr>
<td>Daarna verder</td>
<td>Wat als het niet past?</td>
<td>De praktische aanpak of de langere weg.</td>
</tr>
<tr>
<td></td>
<td>Historie opbouwen in het DWH</td>
<td></td>
</tr>
<tr>
<td>Voorbeelden</td>
<td>Azure-SQL</td>
<td></td>
</tr>
<tr>
<td></td>
<td>On prem-Oracle</td>
<td></td>
</tr>
<tr>
<td></td>
<td>Per domein</td>
<td>Bv. stukje soc.dom: van bron tot dashboard.</td>
</tr>
</tbody>
</table>

# PLEIO VERSUS GITHUB

Informatie over het gemeentelijk gegevensmodel is nu te vinden op zowel Pleio als op Github. Maar wat vind je nu waar?

Kort gezegd: **technische up-to-date informatie vindt je op Github (kern-info), overige informatie vindt je op Pleio (rand-info).**

Dus; ben je op zoek naar achtergrondinformatie, voorbeelden, ideeën, tips van andere gemeenten, etc. dan is Pleio de plaats voor jou. We proberen hier alles lekker overzichtelijk te houden in mapjes, zodat je laagdrempelig en snel de informatie kan vinden die je zoekt.[^2]

Op GitHub vindt je de kerninformatie van het GGM:

- Structuur van het GGM

- Inhoud van het GGM

- GGM zelf downloaden

- Altijd ‘up to date’

\[^1\]: Wij hebben ons uiterste best gedaan om de informatie juist en volledig weer te geven. Echter gebruik maken hiervan is op eigen risico. Er wordt geen enkele aansprakelijkheid geaccepteerd voor fouten of problemen voortvloeiend uit het gebruik van deze informatie.

\[^2\]: Je moet er hier rekening mee houden dat de voorbeelden mogelijk gebruik maken van eerdere versies van het GGM. Zolang dit niet storend is voor de boodschap die we willen delen wordt dit niet geüpdatet.
