# FAQ - Veelgestelde vragen 

Deze FAQ helpt gemeenten die starten met het Gemeentelijk Gegevensmodel (GGM) om snel antwoorden te vinden op veelvoorkomende vragen.

## Algemene vragen GGM

**Hoe is het beheer en governance ingericht van het GGM?**

Het beheer van het GGM is onderverdeeld naar een beheerbureau, een expertcommissie en een gebruikersgroep. Het beheerbureau is verantwoordelijk voor de operationele activiteiten rond beheer en ontwikkeling van het GGM. De expertcommissie verbetert en actualiseert het GGM. Zij doet dit door in onderling overleg en met als input de meldingenlijst en eigen punten van verbetering. De gebruikersgroep wisselt kennis en kunde uit over de toepassing van het GGM. Voor een uitgebreide beschrijvingvan het beheer en governance kunt u het [Beheerplan](../achtergrond-informatie/beheerplan-GGM.md) bekijken. 

**Wat is het toepassingsgebied van het GGM**

Het GGM vormt de basis voor het Data Gedreven Werken en voldoet aan de Common Ground principes. 

## GGM en landelijke standaarden

Hier vind je een overzicht van de landelijke standaarden welke zijn gebruikt bij de totstandkoming van het GGM, en onderdeel uitmaken van het GGM: [Toegepaste Landelijke standaarden](../index.md/#toegepaste-landelijke-standaarden)

**Hoe verhoud het GGM zich met NORA**

De samenhang tussen NORA (Nederlandse Overheid Referentie Architectuur) en het GGM (Gemeentelijk Gegevensmodel) is dat NORA het overkoepelende referentiekader biedt voor alle overheidsarchitecturen, terwijl het GGM een domeinspecifieke uitwerking is voor gemeentelijke gegevens. Het GGM maakt dus deel uit van de “NORA‑familie” en sluit aan op de principes, standaarden en afspraken van NORA.

Het Nationaal Semantisch Vlak (NSV) binnen NORA is een overheidsbrede verzamelplaats van begrippen, definities en hun context. Het GGM (Gemeentelijk Gegevensmodel) sluit hier direct op aan: het GGM levert gemeentelijke begrippen en datamodellen die onderdeel worden van dit semantische vlak, zodat ze vindbaar, toegankelijk, interoperabel en herbruikbaar zijn volgens de FAIR‑principes.

**Wat is de relatie tussen het GGM en GEMMA**

Het GGM (Gemeentelijk Gegevensmodel) en GEMMA (Gemeentelijke Modelarchitectuur) zijn nauw verbonden. Het GGM levert de logische gegevensmodellen voor gemeentelijke beleidsdomeinen, terwijl GEMMA deze gegevensmodellen gebruikt en vertaalt naar bedrijfsobjecten binnen de gemeentelijke referentiearchitectuur. Samen zorgen ze voor een consistente en interoperabele informatiearchitectuur voor alle Nederlandse gemeenten. [Gemma en het GGM](https://www.gemmaonline.nl/wiki/GEMMA_en_het_Gemeentelijk_Gegevensmodel)

## Implementatie GGM

**Is het GGM al compleet?**

Nee, het GGM in continue in ontwikkeling. Niet alle beleidsdomeinen zijn al (volledig) opgenomen in het GGM en er worden regelmatig aanpassingen en verbeteringen doorgevoerd. In [GGM uitdagingen](GGM-uitdagingen.md) kun je lezen hoe hier mee om te gaan. 

**Hoe ga je om met dubbele tabelnamen over de domeinen heen?**

Sommige tabelnamen komen meerdere keren voor in het Gemeentelijk Gegevensmodel onder verschillende domeinen. *Binnen* domeinen moeten deze namen uniek zijn, maar een tabel kan ik meerdere domeinen voorkomen. Hoe hier mee om te gaan is een inrichtingskeuze van de gemeente. Een voorbeeld; In Delft wordt er een prefix die naar het domein verwijst opgenomen in de naamgeving. Op deze manier blijven de tabelnamen uniek maar verliezen ze niet hun betekenis. 



## Samenwerking GGM

**Hoe kan ik input leveren op het GGM?**
Op [deze](../samenwerking-GGM.md) pagina kan je vinden hoe je een proposal of mapping in kan dienen en bij kan dragen aan het GGM. 

**Waar vind ik de contactgegevens van de contactpersoon in de Wie Wat Status lijst?**

Via de pleio Community van het GGM kan je de contactpersonen opzoeken. Dit doe je door naar het tabblad `tijdlijn` te gaan en vervolgens aan de rechterkant op `Leden` te klikken. Vervolgens kan je een lid opzoeken en via Pleio een chat of een mail sturen. 