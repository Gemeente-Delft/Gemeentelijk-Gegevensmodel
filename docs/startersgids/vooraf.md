# GGM Startersgids: Vooraf

## Welkom bij de GGM Startersgids
Beste lezer,

Welkom op de pagina's van de GGM startersgids. Wij hebben deze omgeving opgezet om jullie van dienst te zijn. Hopelijk biedt dit jullie handvaten en wordt er veel gebruik van gemaakt. Zegt het voort tegen anderen. Hoe meer zielen hoe meer vreugd.

Vriendelijke groeten,
- Edo Ebing - Amersfoort
- Maarten Jan Kampen - Delft
- Natalie Pollock - Meierijstad

## Waarom deze startersgids?
Veel gemeenten zijn geïnteresseerd in het GGM (Gemeentelijk Gegevensmodel) en hebben in dat kader behoefte aan informatie. We merken echter dat hun informatiebehoefte erg wisselend is: van een verkennende vraag naar een uitvoerende vraag. Heel algemeen of juist heel specifiek. Heel technisch of juist helemaal niet. Daarnaast wijzigt de informatiebehoefte gedurende de tijd. Kort na de start, of zelfs voor de start, is de informatiebehoefte anders dan wanneer er al enige tijd mee wordt gewerkt[1].

Om deze informatie laagdrempelig en 24/7 beschikbaar te maken hebben we dit portaal opgezet. Je vindt hierop verschillende informatieproducten, zoals linkjes, powerpoints en filmpjes. Het idee is om de informatie in kleine brokjes beschikbaar te stellen zodat deze informatie relatief specifiek bekeken en teruggevonden kan worden. Zodat die aansluit bij de informatiebehoefte van het moment[1].

## Een levende bibliotheek
Dit portaal is een levende bibliotheek: het plan is om de informatie aan te vullen naar aanleiding van de vragen die we ontvangen vanuit verschillende hoeken. Daarnaast willen we ook graag bijdragen opnemen van anderen. Dat kan heel simpel een kort filmpje zijn van je eerste download van het GGM of de installatie van Enterprise architect. Of juist heel specifiek of geavanceerd, denk aan een voorbeeld van een specifiek probleem dat je bent tegengekomen en hoe je dat hebt opgelost[1].

Dus, heb jij een bijdrage waarmee je collega-gemeenten op weg kan helpen? Voorzie die van een naam en datum (mogelijk in voetnoot of op eerste/laatste pagina) en stuur hem naar ons toe. Dan zorgen wij ervoor dat deze op het portaal wordt opgenomen[1].

## Pleio versus GitHub
Informatie over het gemeentelijk gegevensmodel is te vinden op zowel Pleio als op Github. Maar wat vind je nu waar?[1]

Kort gezegd:
- Technische up-to-date informatie vind je op **Github** (kern-info)
- Overige informatie vind je op **Pleio** (rand-info)[1]

### GitHub
Op GitHub vind je de kerninformatie van het GGM:
- Structuur van het GGM
- Inhoud van het GGM
- GGM zelf downloaden
- Altijd up to date[1]

### Pleio
Ben je op zoek naar achtergrondinformatie, voorbeelden, ideeën, tips van andere gemeenten, etc. dan is Pleio de plaats voor jou. We proberen hier alles lekker overzichtelijk te houden in mapjes, zodat je laagdrempelig en snel de informatie kan vinden die je zoekt[1].
