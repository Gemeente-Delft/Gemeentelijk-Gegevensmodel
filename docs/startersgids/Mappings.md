# Mappings binnen het GGM

Als je hebt gekozen voor het Gemeentelijk Gegevensmodel (GGM), moet er per bron een mapping komen van de data uit je bronapplicatie naar de structuur van het GGM. Voordat je enthousiast aan de slag gaat, is het verstandig om eerst te kijken welke mogelijkheden er zijn om tijd en moeite te besparen.

## Wat te doen vóórdat je een mapping maakt?

Voordat je zelf een mapping gaat opstellen, kun je nagaan of er al werk beschikbaar is dat je kunt hergebruiken of waar je op kunt voortbouwen. Er zijn grofweg twee routes:

### Optie 1 – Vraag je leverancier om een mapping

Bij de aanschaf van nieuwe software kun je richting leveranciers wensen of eisen stellen:

- Vraag of de leverancier data kan aanleveren conform het GGM
- Neem dit op als eis of pré in de aanbesteding
- Ook bij bestaande software kun je deze vraag stellen: leveranciers krijgen zo beter zicht op de behoefte en kunnen hun roadmap hierop aanpassen
- Vraag of er voor de bestaande software een mapping is vanuit de leverancier

De GGM-expertgroep heeft al contact met diverse leveranciers die hier interesse in hebben. Het stellen van de vraag helpt om dit onderwerp hoger op hun agenda te krijgen.

### Optie 2 – Kijk of collega-gemeenten al een mapping hebben

Op de [Wie Wat Status lijst van het GGM](https://wiewatstatus.web.app/) vind je een lijst van mappings waar aan gewerkt wordt. Hierin zie je:

- Welke gemeenten met welke applicaties bezig zijn (geweest) en binnen welk domein
- Wat de status is: bijvoorbeeld ‘afgerond’ of ‘in ontwikkeling’

Neem contact op met de contactpersoon om te vragen naar beschikbare mappings. Dit kan door op de [Pleio Community](https://kennisnetwerkdata.pleio.nl/groups/view/1e7df5c5-e537-46cd-9d09-de2ef29beef8/gemeentelijk-gegevensmodel-ggm) de gebruikersnaam op te zoeken en deze persoon een berichtje te sturen.

Daarnaast zijn we bezig de mappings beschikbaar te stellen op [GitHub](https://github.com/Gemeente-Delft/GGM-Mappings). Hier wordt ook door **Leveranciers** aan de mappings gewerkt en bijgedragen. Dit kan zijn door het beschikbaar stellen van een mapping of door een bestaande mapping te reviewen. 

> Let op: mappings zijn niet gegarandeerd foutloos. We werken vanuit het principe **samen sta je sterker**. Gebruik je een mapping van een andere gemeente? Geef dan aanvullingen of verbeteringen terug aan de brongemeente.

## Wat te doen als je zelf een mapping gaat maken?

Als er nog geen mapping beschikbaar is, kun je zelf aan de slag. Er zijn dan twee scenario’s:

### Scenario 1 – Het onderwerp is opgenomen in het GGM

- Gebruik het bestand **Mapping-Template** in de [Pleio-map Mappings](https://kennisnetwerkdata.pleio.nl/groups/view/1e7df5c5-e537-46cd-9d09-de2ef29beef8/gemeentelijk-gegevensmodel-ggm/files/a2b6ce66-7917-42ae-8542-d91038771535) of op de [GitHub](https://github.com/Gemeente-Delft/GGM-Mappings/tree/main/templates)
- Leg je mapping hierin vast zodat andere gemeenten er ook mee verder kunnen
- Meld je mapping (in ontwikkeling of gepland) in het [Wie-Wat-Status](https://wiewatstatus.web.app/) document
- Neem bij vragen contact op met de GGM-expertgroep
- Is je mapping af? Vergeet hem niet toe te voegen op de [GitHub](https://github.com/Gemeente-Delft/GGM-Mappings/blob/main/CONTRIBUTING.md)

> Vind je het maken van een mapping nog lastig? Plaats een oproep onder ‘Vragen’ op Pleio. Misschien is er een andere gemeente die met dezelfde applicatie aan de slag wil.

### Scenario 2 – Het onderwerp is nog niet opgenomen in het GGM

Het GGM is een doorlopend proces: **van en voor gemeenten**. Heb je een onderwerp dat nog niet is opgenomen, maar wel goed zou passen? Denk je dat het huidige model niet meer aansluit? Of heb je andere feedback op het model? Stuur je (verbeter)voorstel naar de GGM-expertgroep. Samen kijken we hoe het opgenomen kan worden.

In de map [Doorontwikkeling GGM](https://kennisnetwerkdata.pleio.nl/groups/view/1e7df5c5-e537-46cd-9d09-de2ef29beef8/gemeentelijk-gegevensmodel-ggm/files/ee2abc97-3dd1-4372-968a-bc1bae7e4a88) Vind je de huidige proposals en een template om zelf een proposal op te stellen. 