# GGM toegepast: Aurai, zo maken we het Gemeentelijk Gegevensmodel (GGM) een succes in de praktijk

**Er is een grote ambitie om aan de slag te gaan met het Gemeentelijk Gegevensmodel (GGM). De technische implementatie is een forse uitdaging. Aurai, expert in data en AI, ontwikkelde een speciaal ‘’dataplatform voor gemeenten’’ in Azure. Lars Kieftenburg, oprichter van Aurai, vertelt over de actuele opgaven van gemeenten en de oplossingen voor nu en straks.** 

**Het GGM: sneller, slimmer en veiliger werken met data**

De opmars van datagestuurd werken maakt de gegevenshuishouding van gemeenten complexer dan ooit. Met de landelijke standaarden van het Gemeentelijk Gegevensmodel (GGM) ontstaat een breedgedragen datafundament om digitale gegevens goed toegankelijk te maken. Eenduidig, integraal en efficiënt. In de visie van Aurai creëert het GGM een unieke kans om als gemeente het potentieel van data te ontsluiten en om een betrouwbare basis te leggen voor veilig datagestuurd werken. We merken dat de toepassing van het GGM de datakwaliteit verhoogt en de transitie naar een datagedreven organisatie minder arbeidsintensief maakt. Een absolute win-winsituatie. 

**Ervaringen, uitdagingen en ambities**

In de afgelopen jaren heeft Aurai voor verschillende gemeenten dataplatformen ontwikkeld. Het GGM geeft daarbij nieuwe mogelijkheden, bijvoorbeeld om sneller toe te werken naar de gewenste rapportages en dashboards. Daarnaast hebben we recent met tientallen gemeenten gesproken over de technische implementatie van het GGM, specifiek in een Azure-omgeving. Gemeenten geven aan dat ze nog weinig ervaring hebben met de praktische inzet van het GGM, en dat het optimale gebruik van Azure-cloudplatforms een uitdaging is. We zien dat er onder gemeenten veel enthousiasme en een grote ambitie is om het praktische gebruik van het GGM verder te brengen. Daarom hebben we speciaal voor gemeenten een oplossing ontwikkeld die de efficiënte implementatie van het GGM in een Azure-omgeving ondersteunt. 

**Zo werkt het GGM in een Azure-omgeving**

Met onze oplossing kan een gemeente data eenvoudig en snel inladen in een Azure-cloudplatform, volledig volgens de principes en modellering van het GGM. Het dataplatform heeft een overzichtelijke en gebruiksvriendelijke interface. De verschillende onderdelen zijn flexibel inzetbaar. De templates zijn geoptimaliseerd voor toepassing in Azure en werken binnen Databricks, Synapse en Fabric. Aurai biedt daarnaast de mogelijkheid om gebruik te maken van hun eigen vooraf geconfigureerde data platform in Azure. Met de combinatie van onze oplossingen stellen we gemeenten in staat om direct de eerste stappen te zetten naar de implementatie van het GGM in een Azure omgeving, zonder dat er eerst maandenlang ontwikkelwerk nodig is. 

**De basis voor gezamenlijk succes**

In onze GGM-oplossing zijn al diverse basisregistraties ontsloten. We zijn bezig met een uitbreiding, zodat straks alle basisregistraties en vervolgens ook andere gemeentelijke databronnen erin zijn verwerkt. We zijn ervan overtuigd dat deze werkwijze bijdraagt aan een betere en snellere samenwerking tussen gemeenten - en daarmee aan een gedragen ontwikkelproces dat de basis legt voor een gezamenlijk succes. 

Vijf voordelen van de oplossing van Aurai voor de technische implementatie van het GGM 

![Aurai](media/Aurai.png)

**Van model naar dagelijkse praktijk**

Aurai heeft jarenlange ervaring met data-oplossingen voor gemeenten en een diepgaande kennis van de technologische mogelijkheden voor datagestuurd werken in de publieke sector.   

Daarnaast zijn we aan de slag om de uitrol van het GGM onder gemeenten verder handen en voeten te geven. Dat doen we onder andere door kennissessies te organiseren en door templates voor dashboards multi-inzetbaar te maken. Zo werken we samen aan de succesvolle vertaalslag van de theoretische standaarden van het GGM naar de dagelijkse praktijk van datagestuurd werken. 

**Meer weten?**

 Aurai is een full service data training en consultancy bedrijf, gevestigd in Amsterdam. Kijk voor meer informatie over onze dienstverlening rond de implementatie van het GGM op de [themawebsite](https://aurai.com/iac-solution-ggm/), of download de [verdiepende brochure](https://kennisnetwerkdata.pleio.nl/files/view/750fca5b-d7cc-4260-9a2c-90772ede9dc9/brochure-dataplatform-voor-gemeenten.pdf).

 Neem voor een vrijblijvend gesprek met een van onze specialisten gerust contact op. Stuur een e-mail aan info@aurai.com, of bel Lars Kieftenburg via 020 240 9103.